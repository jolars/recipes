---
title: "Hamburgerbröd (Flippin' Burgers)"
excerpt: Hamburgerbröd från Flippin' Burgers
description:
  Ett saftigt och luftigt hamburgerbröd som är perfekt för alla typer av
  hamburgare. Receptet är inspirerat av de populära bröden från Flippin'
  Burgers. Hamburgerbröden ska vara 9 cm i diameter, eller 6-7 cm för sliderbröd
  och 4-5 cm för miniburgarbröd.
categories: bak
tags: hamburgerbröd, bröd, bakning, korvbröd
img: assets/img/hamburgerbrod.png
servings: 22 bröd
prep_time: PT20M
cook_time: PT45M
ingredients:
  main:
    - 850 g vetemjöl special
    - 25 g strösocker
    - 15 g salt
    - 40 g jäst
    - 5 dl standardmjölk
    - 50 g honung
    - 75 g rapsolja
  Äggstrykning:
    - 1 ägg
    - 1 tsk vatten
    - 1 nypa salt
---

1. Lös upp jästen i mjölken i en degblandare. Tillsätt alla andra ingredienser
   och arbeta degen på medelhastighet i 15 minuter tills den är smidig och
   elastisk. Låt degen jäsa överträckt i 30-60 minuter eller tills den har
   dubblat sin storlek.
2. Sätt ugnen på 40° C med en långpanna fylld med vatten längst ner. Dela under
   tiden degen i 70/35/23 g stora bitar för respektive hamburgerbröd, sliderbröd
   eller miniburgarbröd, och rundriv dem till släta bullar. Placera bollarna på
   en plåt och platta till dem med handflatan. Låt jäsa i 60-80 minuter.
3. Ta ut bröden när de jäst färdigt. Nu går det bra att frysa in dem om så
   önskas.
4. Sätt ugnen på 230° C. Vispa ihop ägg, vatten och salt till äggstrykningen.
   Pensla bröden med äggstrykningen och grädda dem i mitten av ugnen i ca 10
   minuter tills de är gyllenbruna.
