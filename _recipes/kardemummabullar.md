---
title: Kardemummabullar
excerpt: Kardemummabullar på vetedeg, med massor av smör
categories: bak
tags: "bak, bullar"
img: assets/img/kardemummabullar.webp
servings: 1 sats
cook_time: PT120M
prep_time: PT60M
ingredients:
  Deg:
    - amount: 1 sats
      name: vetedeg
      link: vetedeg
      servings: 1
  Fyllning:
    - 200 g rumstempererat smör
    - 10 g kardemumma
    - 1 dl (90 g) strösocker
    - 0.5 dl (30 g) florsocker
  Pensling:
    - 1 ägg
    - 1 tsk vatten
    - 1 nypa salt
---

1. Ta ut smöret ur kylen och hyvla det i en bunke. Sätt på ugnen på 40 grader
   och ställ en plåt med vatten i botten på nedersta falsen. Blanda
   äggstrykningen av ägg, vatten och salt i en liten skål och ställ åt sidan.
2. Ta ut degen ur kylen och kavla ut den till en cirka 25 x 50 cm stor
   rektangel. Lyft då och då så att spänningen släpper och degen inte fastnar i
   bordet.
3. Bred ut smöret över 2/3 av degen. Strö över kardemumma, strösocker och
   florsocker.
4. Gör ett treslag av degen genom att först vika delen utan fyllning över den
   mittersta delen, och sedan vika över den delen över den första delen. Kavla
   ut degen igen till en ca 35 x 30 cm stor rektangel.
5. Skär degen i 16 lika stora remsor med en pizzaskärare eller kniv. Använd
   gärna en skärbräda eller linjal som hjälp för att få raka snitt. Varje bulle
   ska vara cirka 70 g. Snurra varje remsa ett varv och forma till en bulle.
   Lägg bullarna i formar på en plåt med bakplåtspapper.
6. Stäng av ugnen och ställ in plåten med bullarna. Låt jäsa i cirka 2 timmar,
   tills bullarna har jäst upp ordentligt.
7. Ta ut bullarna ur ugnen och höj temperaturen till 220 grader varmluft när det
   är 15 minuter kvar på jäsningen.
8. Pensla bullarna med äggstrykningen. Ställ in i ugnen och sänk värmen till 190
   grader och baka bullarna i i 8-10 minuter, tills de har fått fin färg. Låt
   svalna på galler innan servering. Baka helst av en plåt i taget.

   [timer:8]
