---
title: Kung Pao Portabello
excerpt: Vegetarisk Kung Pao med portabellosvamp
description:
  En vegetarisk variant av den klassiska kinesiska rätten Kung Pao, gjord med
  saftig portabellosvamp istället för kyckling. Om du har torkade chilifrukter
  hemma kan du använda dem istället för chiliflakes för en mer autentisk smak.
  Använd då 2-4 stycken beroende på hur stark du vill ha rätten.
categories: vegetariskt
tags: kung pao, portabello, vegetariskt, kinesiskt, wok
img: assets/img/kung-pao-portabello.webp
servings: 4 portioner
prep_time: PT00M
cook_time: PT60M
ingredients:
  main:
    - 150 g rostade salta jordnötter
    - 600 g portabellosvamp
    - 5 vitlökssklyftor
    - 3 cm ingefära
    - 0.5 msk chiliflakes
    - 2 tsk sichuanpeppar
    - 1 röd paprika
    - 6 salladslökar
    -
  Sås:
    - 3 msk svart risvinäger
    - 3 msk japansk soja
    - 1 msk sesamolja
    - 2 msk strösocker
    - 2 tsk potatismjöl
  Ris:
    - 3 dl jasminris
    - 3 dl vatten
    - 0.5 tsk salt
---

1. Blanda alla ingredienser till såsen i en skål och ställ åt sidan. Koka riset
   enligt anvisningarna på förpackningen.
2. Hetta upp en wok och rosta jordnötterna till de får lite färg. Lägg åt sidan.
3. Dela svampen i 2 cm stora tärningar. Häll generöst med olja i woken och woka
   svampen till den fått en gyllenbrun yta. Ställ åt sidan.
4. Finhacka vitlök och ingefära. Morta sichuanpeppar. Skär paprika och det vita
   på salladslökarna i 2 cm stora bitar. Hacka det gröna på salladslöken och
   ställ åt sidan.
5. Häll lite mer olja i woken om den blivit torr och tillsätt vitlök, ingefära
   och chili i woken. Låt fräsa några sekunder tills det doftar gott och sticker
   lite i näsan av chilin. Tillsätt sichuanpeppar, paprika och de vita på
   salladslöken. Woka i en minut. Tillsätt sedan svampen och slunga runt några
   gånger. Tillsätt jordnötterna och häll över såsen. Rör om och woka vidare i
   en minut tills såsen tjocknat och allt är genomvarmt.
6. Servera med ris och toppa med det gröna på salladslöken.
