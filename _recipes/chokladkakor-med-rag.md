---
title: Chokladkakor med råg
excerpt: Chokladkakor med råg och havssalt
description:
  En något annorlunda småkaka med rågmjöl och havssalt som bryter av fint mot
  den söta chokladen.
categories: bak
tags: småkakor, choklad, bakning
img: assets/img/chokladkakor-med-rag.png
servings: 75 st
prep_time: PT20M
cook_time: PT45M
ingredients:
  main:
    - 450 g mörk choklad (70 % kakaohalt)
    - 40 g rumstemererat smör
    - 100 g fint rågmjöl, gärna virvelmalt
    - 0.5 tsk bakpulver
    - 2 g (2 krm) salt
    - 4 st (240 g) ägg
    - 340 g rårörsocker
    - 1 tsk (3 g) vaniljsocker
  Topping:
    - 2 tsk havssaltflingor
---

#### Dag 1

1. Hacka chokladen och smält den i en bunke över ett vattenbad. Klicka ner
   smöret i den varma choklad så att det smälter och blanda väl.
2. Blanda rågmjöl, bakpulver och salt i en separat skål.
3. Vispa ägg, rårörsocker och vaniljsocker i en stor bunke tills det har löst
   sig och blivit lite fluffigt. Häll sedan ner chokladblandningen i äggsmeten
   och vänd försiktigt ihop. Tillsätt sedan mjölblandningen och vänd försiktigt
   ihop till en jämn smet.
4. Täck bunken med plastfolie och låt smeten vila i kylen i minst 12 timmar.

#### Dag 2

1. Dela den kalla degen i tre delar. Forma till rullar som är 4-5 cm i diameter
   och frys in dem i minst 2 timmar.
2. Värm ugnen till 200° C. Tina chokladrullarna så att de kan skäras i
   centimetertjocka skivor. Lägg dem på en plåt med bakplåtspapper och strö över
   havssaltflingor.
3. Grädda kakorna i mitten av ugnen i 7-9 minuter. Låt svalna på plåten. Kakorna
   ska vara mjuka och sega i mitten när de är klara.
