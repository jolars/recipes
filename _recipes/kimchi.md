---
title: "Kimchi"
excerpt: "Umami, syra och hetta!"
description: >-
  Om man vill kan man tillsätta 3 msk saltade miniräkor till chiliblandningen
  och minska fisksåsen med en tredjedel. Kimichin är godast efter ett par veckor
  i kylen men håller i flera månader.
categories: tillbehör
tags: tillbehör, kimhci, koreanskt
img: assets/img/kimchi.png
servings: 1 sats
prep_time: PT01H30M
cook_time: PT30M
ingredients:
  Kål:
    - 1.5 kg salladskål
    - 3 msk (54 g) salt
  Chiliblandning:
    - 1.5 dl vatten
    - 2 msk (10 g) rismjöl
    - 1 msk socker
    - 2 msk ingefära
    - 2 msk (10 st) vitlök
    - 1 gul lök
    - 1.25 dl fisksås
    - 1 dl gochugaru
  Grönsaker:
    - 6 salladslökar
    - 1 morot
    - 10 cm rättika
    - 1 äpple
---

1. Dela salladskålen i ca 4 cm stora bitar och lägg i en stor bunke. Separera
   bladen från varandra. Salta kålen och blanda så att saltet fördelas jämnt.
   Låt stå i 1,5 timme. Skölj därefter kålen i kallt vatten för att få bort
   överflödigt salt. Låt rinna av i ett durkslag. Smaka av kålen så att den är
   lagom salt.
2. Koka ihop vatten, rismjöl och socker i en kastrull under omrörning tills det
   blir en tjock pasta. Låt svalna något. Riv vitlök och ingefära fint. Riv gul
   lök grovt. Blanda ner vitlök, ingefära, lök, fisksås och gochugaru i
   rismjölspastan och rör om.
3. Skiva salladslök tunt och skär morot och rättika i tunna stavar. Skala äpplet
   och riv det grovt. Blanda sedan salladslök, morot, rättika och äpple i en
   bunke.
4. Blanda grönsakerna med kålen och blanda sedan ner chiliblandningen tills allt
   är täckt. Lägg blandningen i en eller flera rena glasburkar. Pressa ner
   blandningen så att det inte finns några luftfickor. Fyll burkarna till ca 2
   cm från kanten. Täck med plastfolie. Låt stå i rumstemperatur i 2 dagar och
   ställ sedan in i kylskåp.
