---
title: Pasta med linser och svamp
excerpt: Nyttig och god svamppasta
description: |
  En krämig och smakrik pasta med belugalinser och skogschampinjoner. Serveras
  med en sallad på bladspenat och avokado.
categories: vegetariskt
tags: "vegetariskt, pasta, spaghetti, svamp"
img: assets/img/pasta-med-linser-och-svamp.webp
servings: 4 portioner
cook_time: PT45M
prep_time: PT00M
ingredients:
  main:
    - 1 dl belugalinser, torkade
    - 300 g skogschampinjoner
    - 2 schalottenlökar
    - 3 klyftor vitlök
    - 100 g rökt ost
    - 1 msk rapsolja
    - 1 tsk salt
    - 250 g havregrädde (mat)
    - 1 tsk timjan, torkad
    - 300 g spaghetti
  Sallad:
    - 1 påse (65 g) bladspenat
    - 2 avokado
  Vinägrett:
    - 4 msk kallpressad rapsolja
    - 2 msk vitvinsvinäger
    - örtsalt
  Servering:
    - 20 g parmesanost, riven
    - 1 knippe färsk persilja
    - 1 dl rostade mandlar
---

1. Koka linserna enligt anvisning på förpackningen. Skölj dem sedan i kallt
   vatten och låt rinna av.
2. Rensa och dela svampen i 1 cm stora tärningar. Skala och finhacka
   schalottenlök och vitlök. Riv osten grovt.
3. Lägg svampen i en torr gryta och stek på medelhög värme tills vätskan kokat
   bort och svampen fått fin färg. Häll på rapsolja och tillsätt lök och vitlök
   och fräs ytterligare 5 minuter. Tillsätt havregrädde, timjan och salt och låt
   puttra på svag värme i 10 minuter.
4. Koka pastan enligt anvisning på förpackningen. Häll av vattnet men spara en
   deciliter av pastavattnet. Häll tillbaka pastan i kastrullen och blanda med
   svampsåsen. Späd med lite av pastavattnet om såsen känns för tjock.
5. Blanda ingredienserna till vinägretten i en skål. Skala och skiva avokadon.
   Blanda bladspenat och avokado och ringla över lite av vinägretten.
6. Servera pastan med riven parmesanost, hackad persilja och rostade mandlar
   tillsammans med salladen.
